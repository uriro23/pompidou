הנדון: "השף בקופסה" מציע תפריט לאירוע

בהמשך לשיחתנו, אני גאה להציע לך תפריט עבור האירוע שלך. תפריט זה מבוסס על שיחתנו ועל ניסיון שנצבר במאות אירועים. יחד עם זאת חשוב לי שהתפריט יהיה לשביעות רצונך המירבית. לכן אל תהסס/י להתקשר על מנת שנוכל להתאימו לצרכיך.

קיים פער גדול מאוד בין אירוע מוצלח לאחד שאינו כזה. אירוע מוצלח הוא תענוג גדול. זו הזדמנות לחלוק רגעים קסומים ואוכל מצוין בביתנו עם האנשים האהובים עלינו ביותר. בהזדמנויות כאלו נוצרים זיכרונות יפים לשנים ארוכות.

עבור המארח האתגר הוא לא פשוט. אירוח יכול להיות כרוך בלא מעט עבודה קשה: סידור הבית, קניות, הכנות, בישולים, הגשה ועוד. בנוסף לכך, הרצון שהכול יהיה טיפ-טופ ושהאוכל יצור התפעלות, לעיתים יוצר סטרס אצל המארח ופוגם בחוויה.

קייטרינג בוטיק או שף פרטי לא מתאימים לכל אירוע. עבור הרבה אירועים הפתרונות האלו מסובכים ויקרים מדי. בנוסף, זה לא תמיד מתאים שבמהלך האירוע האינטימי שלך יסתובבו בביתך אנשי שירות זרים.

אז מה עושים?
בצרפת יש פתרון מצוין לבעיה הזו הנקרא "traiteur". אלו הן חנויות שפשוט אפשר להיכנס אליהן ולקנות אוכל לאירוע בבית. הגשה במזנון היא סגנון הגשה אלגנטי ביותר המקובל באירופה. הכיבוד מגיע כשהוא מסודר על מגשים ומוכן להגשה על מזנון. מה שמדהים הוא שמדובר במיטב הגסטרונומיה הצרפתית. האוכל לא נופל באיכותו ממסעדות עילית רבות.

נחשפתי לרעיון בשנת 1999. אז נסעתי לצרפת לשהות של שלוש שנים בה למדתי בישול והתמחיתי בטובי המטבחים בצרפת. במהלך ההתמחות ב- traiteur התלהבתי מאוד מהעובדה שאוכל כל כך טוב נארז בצורה אסטטית כל כך ונשלח לאנשים הביתה.
כבר אז חשבתי לעצמי שפתרון כזה ממש יתאים לישראל. מצאה חן בעיניי העובדה שהלקוחות הם צרפתים חובבי אוכל. אלו לא בהכרח עשירי עולם כמו אלו שעבורם בישלתי בשאר המטבחים שעבדתי בהם
.
בשנת 2011 הקמתי את "פומפידו – השף בקופסה". אחרי 12 שנים של עבודה והובלה במיטב המטבחים בארץ ובצרפת, החלטתי להקדיש את עצמי ליצירת המענה המושלם לאירוח בבית. כזה שמצד אחד יהיה פשוט ונגיש ומצד שני יהיה אלגנטי, איכותי ומרשים.
ניסיוני הרב לימד אותי כי הגשה במזנון היא כמעט תמיד הפתרון האידיאלי לאירוח בבית. זהו סגנון אירוח דינמי ומהנה מאוד עבור האורחים. האוכל מתאים לאכילה עם מזלג בלבד ביד אחת וביד השנייה מחזיקים את הצלחת ואין צורך להושיב את כולם סביב השולחן.

הגשה במזנון היא הפתרון המושלם גם עבור המארחים. במזנון האוכל יכול לנוע מחטיפים בלבד (פינגר פוד) ועד ארוחה מלאה ועשירה. בזמן האירוע העבודה למארחים מועטה והם פנויים לבלות עם אורחיהם. בנוסף ניתן לארח כמות גדולה יחסית של אורחים בבית. כל זאת ממבלי ליצור תחושה מעיקה של מאמץ יתר.

יצרתי תפריט שמבוסס על מעדני גורמה להגשה במזנון שמגיעים אליך הביתה שעה לפני האורחים. הסוד הוא שהאוכל מוכן אצלי במטבח בשעות שלפני האירוע. כל המנות יוצאות תחת ידיו של שף 365 יום בשנה. הכול נארז טרי ומגיע אליך מוכן להגשה.

הבשורה של פומפידו מתפשטת בין לקוחות מרוצים כאש בשדה קוצים. מאות לקוחות כבר התנסו בחוויית האירוח של פומפידו. אני חייב להודות שאני מתרגש כל פעם מחדש מהפידבקים המדהימים שאני מקבל ביום שאחרי על חווית האירוח ועל תגובות האורחים.

לקריאת פידבקים של לקוחות לחצו על הקישור http://www.pompidou.co.il/%D7%94%D7%9E%D7%9C%D7%A6%D7%95%D7%AA/
כך נראה אירוע - כתבה על פומפידו בחיים הטובים http://www.youtube.com/watch?v=VFZoHmn_hxg

להלן הצעת התפריט שהכנתי בהמשך לשיחתנו על מנת לעזור לך ליהנות מאירוח קל ואלגנטי ומהתפעלותם והתלהבותם של האורחים.
תוקף ההצעה ושריון התאריך הוא 3 ימים
